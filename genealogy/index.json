[{"url": "/genealogy/burculi-u-povijesnim-izvorima", "content": "Burčuli u povijesnim izvorima Autor: Lovre Mitrović Početna O meni Burčuli u povijesnim izvorima Zadnji put uređivano: 03/01/2025 Index Glagoljske matice umrlih župe Sukošan 1609-1759 Grozdana Franov-Živković u donosi transkripte dvije glagoljske matice umrlih Župe svetog Kasijana u Sukošanu. Prva se čuva u Državnom arhivu u Splitu i pokriva razdoblje 1608-1658. Druga se čuva u Državnom arhivu u Zadru i pokriva razdoblje 1659-1759. Galovac pripada Župi Sukošan od dolaska Osmanlija do 1761. Galovac je u sastavu Osmanskog Carstva od 1571. do 1647. Mletački katastar iz 1709. Na Mlatačkom katastru iz 1709. godine na popisu za mjesta Sukošan i Galovac San Cassan e Galovz nalaze se sljedeći zemljoposjednici: Marko Burčul pokojnog Jure Marco Burzo q Zorzi koji posjeduje 8 kampa oranica. Domaćinstvo se sastoji od 4 člana ukupno od kojih su 2 sposobni za oružje. Posjeduje 1 tovarnog konja, 3 ovna, 10 krava, 2 teladi i 80 komada stoke sitnog zuba. Mate Burčul pokojnog Jure Mattio Burzo q Zorzi koji posjeduje 9 kampa oranica. Domaćinstvo se sastoji od 3 člana ukupno od kojih su 2 sposobni za oružje. Posjeduje 2 ovna, 3 krava, 3 teladi i 33 komada stoke sitnog zuba. Šime Burčul pokojnog Jure Simon Burzo q Zorzi koji posjeduje 32 kampa oranica. Domaćinstvo se sastoji od 8 člana ukupno od kojih su 1 sposobni za oružje. Posjeduje 1 jašućeg konja, 2 tovarnog konja, 5 ovnova, 1 kravu, 1 tele i 25 komada stoke sitnog zuba. Popis stanovništva okolice Zadra iz 1756. Popis je objavljen u . Na popisu za mjesto Sukošan S Cassan nalazi se Mate Burčul Mate Burzul čije domaćinstvo ima 4 člana. Posjeduje 8 kampa zemlje s pravom otkupa. Na popisu za mjesto Sveti Filip i Jakov Ss Filippo e Giacomo nalazi se Marko Burčul Marco Burzal čije domaćinstvo ima 4 člana. Posjeduje 7 kampa 3 kvarta 191 tavola zemlje s pravom otkupa. Na popisu mjesta Galovac Gallovaz nalazi se Gašpar Burčul Gaspar Bursul koji posjeduje 9;2;92 zemlje sa pravom otkupa. Broj članova domaćinstva nije naveden. Nikola Burčul Nicola Burzul koji posjeduje 18;2;118 zemlje sa pravom otkupa. Domaćinstvo sadrži 9 članova. Jakov Burčul Giacov Burzul koji posjeduje 44;0;26 zemlje sa pravom otkupa. Domaćinstvo sadrži 22 člana. Oporuka iz 1740. Darko Žumbrinić u objavljuje neke predmete iz Zavičajnog muzeja u Biogradu. Među njima je i oporuka iz 22.4.1740. koju je napisao don Nikola Burčul u Filipjakovu. Oporuka je pisana Hrvatskim jezikom na glagoljici. Oporuka iz 1740. godine Na 22 aprila 1740 u Filipjakovu Mi dobri ludii meštri odzidov budući zvani od Mate Bačkovića iz Pakoštan i Mike Škilića iz Pakoštan i Ive Ješkine iz Pilipjakova da in štiamo dija kuć što dopade na dilu što in razdili prisvi(t)li go(spodi)n Šime Bartulačić a po zapovidi priuzvišenoga go(spodi)na kneza Zadarskoga a to su dobri ludi, Ja Jere Čulić čineći za Matu Bačkovića, ja Jere Arapović (oba iz Vrgade - dodano iznad) čineći za Miku Škilića ,ja Miko Brdarića od Pašmana čineći za IvuJeškinu, i mi sva tri više imonovana : budući pomnivo vidili zide od kuć i sasvin š(t)o se dostoii od kuć i dvora što i je zapalo na dilu od istoga pri(svitloga) go(spodi)na Šime Bartulačića: podilene Mati i Miki ; s jedim votom odlučismo štimasmo zazivlaijući Go(spodi)na Bogana pomoć: štimasmo da vala kuća velika na dva poda od gorne kuntrate od puta selnskoga i pod kućon traku i šnima dvor eve zaedno skupismo da vala sve i posve groša, dvi stotine i dvadeset i dva: i dvi librei pet soldini. I mi istipaši to est Mate Bačković is Pakoštan i Miko Škilić is Pakoštan i Ive Ješkina i (s) Pilipjakova bismo kuntenti svemu onomu što štimaju više rečena tri dobra čovika i učinismo našim rukami križe. ++ Pisah ja don Nikola Borčuo parok budući molen od Ive Ješkine i Mate Bačkovića a po zapovidi više rečeni dobri ludi. Na ovopismo buhu svidoci Vide Babić is Podvršia i Jure Rašić iz Pakoštan. Prevod oporuke Vidljivo je iz oporuke da je don Nikola Burčul budući svećenik u župnoj crkvi u Filipjakovu. Također u ns str. 548 navodi se kako je godine 1734. u Filipjakovu bio župnik neki Burčul E Burčuo. Kupoprodajni ugovor Šimčević Maras iz 1769. Transkript je objavljen na str. 353 u . U ugovoru se spominje se Nikola Burčul Don Niccolo Burzul kao zemljoposjednik jedne čestice zemlje u Filipjakovu kod lokaliteta Međibne. Označavanje baštine don Marka Burčula iz 1769 Transkript je objavljen na str. 382 u . Klerik Don Marko Burčul pokojnog Grge Don Marco Burzul quandam Ghergo iz Galovca popisuje svoju baštinu koja uključuje vinograd u Prkosu i trećinu kuće u Galovcu. Bibliografija Stanojević, Gligor; Popis stanovništva i zemlje u okolici Zadra iz 1756. godine, u: Mešovita građa, urednik Slavenko Terzić, Beograd: Istorijski institut, 1988; nakladnik Prosvjeta Žumbrinić, Darko; Glagoljaški kutak u Zavičajnom muzeju Biograd; 2012; http://www.croatianhistory.net/glagoljica/biogradgl.html Filipi, Amos Rube Biogradsko-Vransko primorje u doba mletačko-turskih ratova, u: Novak, Grga; Maštrović, Vjerkoslav (ur.) Povijest Vrane Zadar: JAZU, 1971: str. 503. - 596. Spisi zadarskoga bilježnika Antonija Calogere (1768.-1770.) : svezak I ; prepisali i uredili Juraj Balić, Lovorka Čoralić i Filip Novosel ; kazala izradili Juraj Balić, Maja Katušić i Filip Novosel ; [glavni urednik Tomislav Raukar]; Monumenta spectantia historiam Slavorum meridionalium; Zagreb: HAZU, 2014.; Franov-Živković, Grozdana Glagoljske matice umrlih Župe sv. Kasijana u Sukošanu 1608. – 1759. // Dvije sukošanske matične knjige umrlih 1608. do 1759. Galovac kroz povijest; https://www.galovac.hr/download/galovac_kroz_povijest.pdf Župa Sukošan; Zagreb: 1989; Link © 2025 Lovre MitrovićOsoba,Godine,Datum smrti,Procjena datuma rođenja,Napomena\nŠime Burčul,15,3.11.1730,1715,Ubijen od vuka i pokopan u crkvi Blažene Gospe u Sukošanu.\nBože Burčul,10,14.11.1730,1720,Ubijen od vuka i pokopan u crkvi Blažene Gospe u Sukošanu.\nBoja Burčulova,12,5.12.1730,1718,Ubijena od vuka i pokopana u crkvi svetog Luke u Prkosu.\nTome Burčul,40,5.1.1731,1691,Pokopan u crkvi Blažene Gospe u Sukošanu. Posljednju pomast mu je dao don Nikola Burčul.\nMartin Burčul,25,28.11.1740,1715,Pokopan u crkvi Blažene Gospe u Sukošanu. Umro je naglo i nije primio sakrament posljednje pomasti.\nMarko Burčul,90,8.4.1741,1651,\"Pokopan u crkvi Blažene Gospe u Sukošanu. Posljednju pomast mu je dao don Nikola Burčul, paroh Filipjakova.\"\nJure Burčul,40,14.8.1741,1701,Pokopan u crkvi Blažene Gospe u Sukošanu. Bio je ispovijedan kod don Nikole Burčula.\nIvan Burčul,35,25.3.1753,1718,Pokopan u crkvi Blažene Gospe u Sukošanu.\nMartin Burčul,25,28.11.1740,1715,Pokopan u crkvi Blažene Gospe u Sukošanu. Nije primio sakrament jer je umro naglo.\nMate Burčul,60,30.09.1722,1662,\"Pokopan u crkvi Blažene Gospe u Sukošanu. Ispovijedio ga je i pričestio don Pave Grdović, paroh Sukošana.\"\nŠime Burčul,60,07.04.1716,1656,\"Pokopan u crkvi Blažene Gospe u Sukošanu. Ispovijedio ga je, pričestio i dao posljednju pomast don Jerolim Vergade, kapelan Sukošana.\"\nŠime Burčul,20,03.05.1716,1696,\"Pokopan u crkvi Blažene Gospe u Sukošanu. Ispovijedio ga je, pričestio i dao posljednju pomast don Jerolim Miško Smolić, kurata od Dračevca.\"\nŠime Burčul,15,03.11.1716,1701,\"Pokopan u crkvi Blažene Gospe u Sukošanu. Ubijen od vuka. Odriješen grijeha od don Pave Benića, paroha Zemunika.\"\nGrga Burčul,,30.10.1749,,Pokopan u crkvi Blažene Gospe u Sukošanu. Posljednju pomast dao don Šime Grdović.\n", "title": "Burčuli u povijesnim izvorima"}, {"url": "/genealogy/makarski-kacici", "content": "Makarski Kačići Autor: Lovre Mitrović Početna O meni Makarski Kačići Zadnji put uređivano: 03/01/2025 Index Potvrda privilegija kralja Ostoje iz 1417. U Listinama Šime Ljubića u sedmoj knjizi na str. 240 donosi se prijepis latinskog prijevoda jedne isprave s slavenskog jezika. Ista ta isprava se nalazi i u Fermadžinovom Acta Bosnia na latinskom jeziku. Vidi raspravu o samoj ispravi ovdje. Sadržaj isprave govori kako 1417. godine kralj Ostoja potvrđuje Vukašinu, Baranu i Jurju Vukačiću sve što su zatekli da drže još od bana Stjepana i kralja Tvrtka te im na upravu daju Makar Maehar, Drvenik Cermichia, Miluse Miluse Pasičinu Pasizna i Lapčanj Labziam današnji Gradac. Smatram da su navedeni istovjetni A1.Vukašinu, A4.Baranu i da je Juraj Vukačić istovjetan A2. Vukiću. Svjedoci isprave su vayvoda Piero Paulovich, conte Radizo Radoevich, conte Batich Mirehovich, vaivoda Ischo Semchovich, pristaldo della corte conte Juray Drachigevich, conte Tuerco Borovinich, il nostro maestro de la corte Nikola Cuclatovich. Mjesta spomenuta u ispravi. Miluse nisam mogao identificirati. Molba Grubiše Kačića iz 1452. U srpnju 1452. u Mlecima Grubiša iznosi molbe u ime svoje rodbine i Krajinjana, a mletačka vlada odgovara na njih: prima ih pod zaštitu i potvrđuje pravo na stare običaje koje su imali pod drugim gospodarima i bosanskim kraljem, zbog sigurnosti mogu podignuti utvrdu u Makru, gdje je i prije stajala, i luku za izvoz robe, opraštaju im se sva nasilja i pljačke; Kačići i Krajinjani će, bude li potrebno, na području između Neretve i Cetine ulaziti u vojne okršaje na vlastiti trošak te davati porez kako su to činili i prethodnim gospodarima. U studenom Mlečani slično odgovaraju na molbe te daju dopuštenje Kačićima da izaberu kneza. Prijepis molbe donosi Ljubić u 9. knjizi Listina na str. 430 U prvom dijelu molbe kada se mole očuvanja starih privilegija koje su imali za vrijeme Bosanskih kraljeva. Navedeni su: Grubissa Chacich istovjetan B2. Grubiši, Radoe Vuchas, Vucb Marco Vuchini, Radogna Radat, Rathco Juanis i Ivan Paval. Mlečani pristaju na ovoj zahtjev. U molbi se govori kako su dok su bili na području Neretve u službi Republike da je knez Ivan Conte Juanis spalio njihova imanja te da je dobio od kneza Vladislava Conte Vladislav sina kneza Stjepana imanja koja su oni prethodno držali. Mlečani na to odgovaraju kako je Stjepan prethodno tražio da pređe na stranu Mlečana te da će istražiti okolnosti. Također spominje se Radoe Vanovich koji je skupa sa svojim bratom i sinom doveo kneza Ivana. Također u 9. knjizi Listina navodi se i potvrda iz 22. srpnja 1452 kojom se potvrđuje Ostojina diploma. Odgovor na molbu na 455. stranici 10. studenog 1452. Defter Hercegovine iz 1477. Na 94. stranici objavljenog deftera naveden je džemat Ivana Kačića koji obuhvaća sela Komatišine, Dračnica, Podaca, Jaričko, Hraštani, Vrh Dol, Tučepi i Makar. Mišljenja sam da je Komatišina istovjetna Kotišini jer se radi o bliskom mjestu. U selu Makar se spominje dom Mikloša sina Vukmira. Koji bi mogao biti istovjetan C1. Mikleušu. Tome u prilog ide činjenica što se i Mikleušu otac zvao Vukmir. A imena Mikleuš i Mikloš su previše slična. Jedino što zbunjuje je što Mikleuš pripada grani Lovčanjskih Kačića, a uvdje ga nalazimo u Makru. Također to bi značilo da je Vukmir 1477. već bio mrtav. Makarsko primorje pripadalo je carskom hasu, tj. imalo je poseban status unutar države te su time preskočene obveze prema feudalcima, npr. prema spahijama. Također, Šutić navodi pripadnost Primorja dvjema nahijama: Mostarskoj, s džematom Miroslava, sina Sladića, sa selima Poca (Baćina) i Igranima te Humskoj, s džematom vojvode Dadoje, sa selima Drvenik, Zaostrog (ono je upisano u sela okolice Ljubuškog, što stvara nedoumice), dio Makra, Grnčenik, Crnoča, Brela, Bast, Podgora i džematom Ivana Kačića sa selima Kotišina, Drašnice, Podaca, Jurićko (Pasičina), Tučepi i dio Makra.16 Navedena podjela na džemate Ivana Kačića i vojvode Dadoje je važna jer predstavlja odraz utjecaja dvaju najjačih rodova na Primorju, Kačića i Vlatkovića. Mišljenja sam da bi spomenuti knez Ivan Kačić mogao odgovarati jedino B6.Ivanu Mjesta džemata Vlatkovića (crveno) i džemata Kačića (plavo). Vijesti sa Hvara 1498. Sljedeće vijesti o Kačićima datiraju iz 1498, kada mletački pouzdanik na Hvaru javlja u Veneciju kako je valonski paša dobio naredbu Porte da s 25 brodova uništi Krajinu i Kačiće. Već iduće godine Primorje je pod turskom vlašću. Splitski knez piše u Veneciju da su Turci zarobili neke Splićane te da ih nitko nije htio spasiti sve dok knez Krajine Juraj Marković, turski podanik i mletački prijatelj, nije ponudio pratiti splitske izaslanike u Mostar. Pisma Jurja Markovića Veneciji 1500. God. 1500. Juraj piše iz Makarske u Veneciju da je knez već 15 godina i da je uvijek bio mletački prijatelj. U njega je na poč. XVI. st. D. Papalić pronašao hrvatsku redakciju Ljetopisa popa Dukljanina. Jedini Juraj čiji je otac ili djed Marko je D22. Jure stoga bi taj mogao biti spomenuti Juraj Marković. Rodoslovlje Makarskih Kačića Rodoslovlje je sastavio Andrija Kačić Miošić cca 1740. godine. Rodoslovlje započinje s Baranom koji je sin Vrsajkov. Prema Kačići Miošiću Baran je imao 4 sina Vukašina, Vukića, Andrijaša i Barana. Koji su se podijelili između sebe tako da je Vukašin dobio Brist, Lavčanj i Podjezerje, Vukić Podac, a Andrijaš i Baran donje Primorje do Vrulje. Potomci Vukašinovog sina B1. Vukmira nazivaju se u Miošićevom stablu \"Stari Kačići iz Lovčanja\", dok se oni od njegovih ostalih sinova B2. Grubiše, B3. Radonje i B4. Radoje nazivaju \"Stari Kačići iz Brista\". Nadalje potomci Vukašinove braće A2. Vukića i A3. Andrijaša nazivaju se \"Stari Kačići od Kotišine u donjem Primorju\". Dok se potomci četvrtog brata A4. Barana nazivaju \"Stari Kačići od Makra\". Nadalje navodi da su se 4 brata podijelila među sobom gdje je Vukašin dobio Brist, Lavčanj i Podjezerje, Vukić Podac, a ostali donje Primorje do Vrulje. Jedan brat nije ima muške djece dok je drugi brat Vrsajko imao jednog sina imena Baran. On je imao 4 sina : A1. Vukašin, dobio Brist Lačvanj i Podjezerje, spomenut 1417 u potvrdi kralja Ostoje B1. Vukmir, stari Kačići iz Lovčanja C1. Mikleuš, spomenut 1477. u defteru kao stanovnik Makra D1. Ivan E1. Jurić, prozvani Jurići F1. Radoš F2. Nikolica F3. Grgur F4. Ivan D2. Stipan E2. Grgur F5. Stipić ili Stipe, prozvani Stipići D3. Grgur E3. Nikola E4. Novak F6. Mitar F7. Jure F8. Ivan D4. Radić E5. Ravsav ili Radoslav F9. Peko, prozvani Pekići F10. Ivan F11. Tadija F12. fra Jure B2. Grubiša, stari Kačići iz Brista, spomenut 1452. godine u molbi C2. Bartuo D5. Žarko, prozvani Žarković E6. Mikleuš F13. Nikolica G1. Šimun G2. fra Luka, provincijal Bosne srebrne (1619-1622) G3. Jura G4. Grgur G5. Pava G6. Perić G7. fra Bartuo Žarković, (Brist, 1572 — Sućuraj, 25. VI. 1645), biskup Makarski 1614-1645 vidi više... F14. Franić D6. Marijan E7. Mijo F15. Grgur G8. Ivan, prozvani Miošić E8. Radivoj F16. Aleksa G9. Grgur, prozvani Aleksići B3. Radonja, stari Kačići iz Brista C3. Novak D7. Sladoje E9. Marijan F17. Stipan, prozvao se Sladojević D8. Vladislav E10. Radisav F18. Jakov F19. Vladislav E11. Stipan B4. Radoja, stari Kačići iz Brista C4. Stipan D9. Tadija D10. Nikola A2. Vukić, namistio se u Kotišini u donjem primorju, spomenut 1417 u potvrdi kralja Ostoje i smatram da je istovjetan Jurju B5. Juko C5. Vukić D11. Šimun E12. Bariša, potomci prozvani Terzići B6. Ivan, vjerojatno spomenuti knez džemata u defteru 1477. A3. Andrijaš, nastanjen u Kotišini u donjem primorju B7. Rado C6. Andrijaš D12. Pava D13. Šilje, prozvani Šiljići E13. Toma E14. Šimun B8. Perić C7. Bariša D14. fra Petar,(Kotišina kraj Makarske, o. 1606 — Jelsa?, 1661), biskup makarski 1646.-1661. vidi više... D15. Lovre D16. Andrijaš D17. Radoš D18. fra Ivan D19. fra Pava Barišić, (Sućuraj, ? — Zaostrog, 10. IX. 1721), provincijal Bosne Srebrene (1693-1696) vidi više... Napomena: Na oporuci Klare picokare, koju je 15. travnja 1642. hrvatskom ćirilicom u Zaostrogu pisao fra Pavao Kačić, uz Marka Kosovića i Stipana Despotovića, kao svjedoci se još spominju: Stipan Svalinić, Grubiša s bratom, Nikola Radičević \"i sve selo Zaostrog\". C8. Stipan D20. Jure, rečeni Klarević E15. Filip E16. Stipan, prozvani Čavelić C9. Marko A4. Baran, nastanjen u Makru ,spomenut 1417 u potvrdi kralja Ostoje B9. Marko C10. Stipan D21. Jakov E17. Ivić F20. Stipan G10. Juro G11. Ivan F21. Jakov G12. Andrijaš, od njega prozvani Andrijaševići F22. Marko D22. Jure, spomenuti knez Juraj Marković 1498. i 1500. E18. Tadija F23. Mitar, njegovi su prozvani Mitrovići i sada su u Vrbovskoj G13. Ivan G14. Tadija H1. Gašpar Polažaj Brista (crveno), Gradca tadašnjeg Lavčanja (žuto), Podjezerja (narančasto), Kotišine (zeleno) i Makra (plavo) Bibliografija Kačić Miošić, Andrija Govorenje od stare i plemenite kuće Kačića, u: Razgovori ugodnih naroda slovinskog Link Ljubić, Šime Knjiga 7: Od godine 1412 do 1420 dio od: Listine o odnošajih izmedju Slavenstva i Mletačke Republike Link KAČIĆI. Hrvatski biografski leksikon (1983–2024), mrežno izdanje. Leksikografski zavod Miroslav Krleža, 2025. Pristupljeno 4.1.2025. Link Popis bosanskih vikara i provincijala https://www.bosnasrebrena.ba/node/232 Neven Jović; Makarsko primorje u razdoblju osmanske uprave u: Rostra : Časopis studenata povijesti Sveučilišta u Zadru, Vol. 7. No. 7., 2016. Link Poimenični popis sandžaka vilajeta Hercegovina priredio Ahmed S. Aličić Popis nahija Bosanskog Pašaluka https://www.bosanskehistorije.com/historija/bosna-u-otomanskom-razdoblju-1463-1878/kompletan-spisak-svih-nahija-bosanskog-pasaluka/ © 2025 Lovre Mitrović", "title": "Makarski Kačići"}, {"url": "/genealogy/turski-defteri-za-sjevernu-dalmaciju", "content": "Turski defteri za područje sjeverne Dalmacije Autor: Lovre Mitrović Početna O meni Turski defteri za područje sjeverne Dalmacije Zadnji put uređivano: 16/03/2025 Index Popis deftera Ovdje ću na osnovu tri navedena rada navesti turske deftere u kojima je popisano područje sjeverne Dalmacije te navesti njihove lokacije u arhivu u Turskoj ili lokacije njihovih preslika koje se nalaze u Orijentalnom Institutu u Sarajevu. U nekim radovima sam pročitao da se u navedenom institutu naleze i prijevodi nekih deftera. Ukoliko neko posjeduje preslike ili prijevode nekih od navedenih deftera koji nisu objavljeni zamolio bi da mi se javi. U nastavku sljedi popis deftera u kojima se nalazi i ovo naše područje. Inače sjeverna Dalmacija je originalno potpapala pod Bosanski sanžak, pa pod Kliški 1537. te konačno pod Lički (zvan još i Krčki) 1580. Međutim često su ova dva sandžaka Kliški i Lički skupa popisivani. Prvi spomen ovog područja na koji sam naišao je u sumarnom defteru Bosanskog sandžaka iz 1530. (BOA TD 104) godine kod Snježane Buzov Nadalje Buzov u svome radu donosi prijevod opširnog deftera Bosanskog sandžaka iz 1540. (BOA TD 211 i OIS br. 75) u kojima se spominju tzv. Vlasi Istrije na ovom području. Nakon pada Klisa osnovan je novi Kliški sandžak pod koji je i potpalo ovo područje. Tu nailazimo na prvi opširni defter Kliškog sandžaka iz 1550. godine (BOA TD 284 i OIS br. 212). Ovaj defter je objavljen kao knjiga pod nazivom \"Opširni defter Kliškog sandžaka iz 1550.\" Na osnovu prethodnog napravljen je i sumarni defter Kliškog sandžaka iz 1550. godine (MD 706, OIS br. 213) Iz iste godine 1550. sačuvan je i popis posade u tvrđavama Kliškog sandžaka (TK 242, OIS br. 214) Popis prihoda od sela i stanovništva Ravnih Kotara 1573. (BOA 526) Opširni defter Kliškog sandžaka iz 1574. godine (BOA 533, OIS br. 92) Opširni defter Kliškog sandžaka nedatiran iz razdoblja Selima II. (BOA 546) Popis timara članova gradskih vojnih posada u Kliškom sandžaku iz razdoblja Selima II. (BOA 553) i nastavak istoga (BOA 556) Detalji defter s popisom vakufskih dobara u sjevernoj Dalmaciji i Lici iz 1586. godine. (BOA 622) Opširni defter Kliškog i Ličkog sandžaka (koji je osnovan 1580.) iz doba Ahmeda I., koji je vladao od 1603. do 1617. godine (TK 475, OIS br. 211) Moačin piše kako je nova lokacija BOA KK 13 Neki nespecificirani defter za Klis iz razdoblja Mehmeda III. (BOA KK 242) Icmal defter za Klis i Bosnu iz razdoblja Mehmeda III. (BOA KK 255, stara lokacija TK 476) Kratice BOA TD - Başbakanlık Osmanlı Arşivi Tapu Defteri, Istambul BOA KK - Kuyud-u kadime (fond Arhiva Tapu Kadastro, Ankara, preseljeno u Başbakanlık Osmanlı Arşivi) OIS - Orijentalni Insitut Sarajeva, ovime označavam Zbirku fotokopija MD - Mallye defteri TK - Tapu Kadastro, Ankara Bibliografija Snježana Buzov, Vlasi Istrije na području sjeverne Dalmacije u popisnim defterima 16. stoljeća Nenad Moačin, O obavijesnom potencijalu osmansko-turske arhivske građe za povijest Srba u Hrvatskoj: uvodne napomene Fehim Dđ. Spaho, Defteri za Kliški sandžak iz XVI i početka XVII stoljeća - diplomatički opis © 2025 Lovre Mitrović", "title": "Turski defteri za područje sjeverne Dalmacije"}, {"url": "/genealogy/mitrovici-u-povijesnim-izvorima", "content": "Mitrovići u povijesnim izvorima Autor: Lovre Mitrović Početna O meni Mitrovići u povijesnim izvorima Zadnji put uređivano: 03/01/2025 Index Natpis na crkvi sv.Ivana u Makru iz 1612 Na crkvi sv.Ivana u Marku selu pokraj Makarske nalazi se ploča na kojoj se spominje Ivan Mitrović plemena Kačić iz Makra koji je 1584. godine postavio temelj navedenoj crkvi. 1584 OD OVE CRKVE STAVI FUDAMENTU O STAROJ CRKVI IVAN MITROVIĆ PLEMENA KAČIĆ IZ MAKRA NA 1602 CRKVU REČENU SAGRADI SVU PAVAO POŠTOVANI JAKIĆ IZ MAKRA PLEMENA KAČIĆ I U NJU STAVI SVE ŠTO JE POTRIBA ZA REDOVNIKA I ZAMOLI POŠTOVANOG GOSPODINA FRA PETRA SOLJANINA BISKUPA OD SOFIE I POSVETI OVU CRKVU NA POŠTENJE BOŽJE I SVETOG IVANA EVANDJELISTE. I OLTAR POSVETI I STAVI RELIKVIJE U OLTAR SVETOG NEREJE I SVETOGA MAKARIJA I SVETE PETRONILJE ILINŠTAKA NA 29. NA 1612. Sadržaj natpisa objavljen u Natpis na crkvi sv.Ivana u Makru Poznato nam je rodoslovno stablo starih Kačića iz Makra koje je sastavio Andrija Kačić Miošić. Tako znamo da je Tadija Kačić imao sina Mitra. Navedeni Mitar je nadalje imao dva sina Ivana i Tadiju. Navedeni Tadija je imao sina Gašpara. Kačić Miošić navodi da su se ovi prozvali Mitrovići. I da se \"danas\" to jest u trenutku pisanja (cca 1740.) nalaze u Vrbovoskoj na Hvaru. Iz relacije Filipa Pasqualiga na povratku s dužnosti providura mornarice i generalnog providura Dalmacije koja je pročitana senatu 9.11.1602. saznajemo da je knez Tadija Kačić iz Makarske turski podanik i da ne želi ostati pod turskom vlašću. Popis Zadarskog okruga iz 1608. Roman Jelić u objavljuje popis stanovništva kopnenog dijela Zadarskog okruga to jest sela koji se nalaze pod mletačkom upravom. U popisu su popidani glavari domaćinstva imenom i prezimenom, a ostali članovi domaćinstva iskazani su brojčano. U popisu za selo Ljubač spominje se: Pavao Mitrović čije domaćinstvo sačinjavaju 1 muškarac, 1 žena i 1 dječak. Popis Zadarskog okruga iz 1610. Zdenko Dunović u donosi popis stanovištva kopnenog dijela Zadarskog okruga iz 1610. i uspoređujega s Jelićevim koji je učinjen dvije godine ranije. Ovaj popis pohranjen je u Veneciji u Biblioteca del Museo Correr. U popisu za selo Ljubač spominje se: Pavao Mitrović Paulo Mitrouich čije domaćinstvo sačinjavaju 1 muškarac, 1 žena i 1 dječak. Iz molbe Stojana Jankovića Mitrovića upućenom senatu dana 15.1.1670. saznajemo imena njegovih stričeva odnosno braće Janka Mitrovića. Molba se čuva u Mletačkom Državnom arhivu u \"Senato Mar. Filza br 573\" i u cijelosti je ovjavljena u te s dijelom prijevoda u . Braća slavnom Janka su: Ivan Giovanni Stjepan Steffano Pavle Paulo Andrije Andrea Postavlja se pitanje je li možda navedeni Paulo s popisa jedan od Jankove braće. S obzirom da je Janko riđen c. 1614. onda bi Paulo trebao bi 30 godina stariji brat rođen c. 1584. što bi povlačilo da je Mitar njihov otac trebao biti rođen 1564. godine kako bi u trenutku Pavlina rođenja imao 20 godina, a u trenutko Jankova 50. godina. U ovakvom modelu Pavao bi bio najstariji brat, a Janko najmlađi. Kupoprodajni ugovor Kačić-Mitrović iz 1624. U obiteljskom arhivu Boglić-Božić čuva se neki kupoprodajni ugovor Kačić-Mitrović/Fazlić o zemlji u Plaži iz 1624. godine. Ovaj podatak je naveden u sumarnom inventaru arhiva. Pogledaj na stranici 183. pod brojem 136. Matične knjige vjenčanih Sukošana 1658-1775 U glagoljskoj matičnoj knjizi vjenčanih 1658-1775 se pojavljuju dva vjenčanja u kojima su zapisani Mitrovići: Upisano pod brojem 47 je vjenčanje Blaža sina Vida Jakića i Anice kćeri Stojana Mitrovića održano 7.12.1666. Upisano pod brojem 219 je vjenčanje Krste sina Jakiše Mitrovića iz Nina i Matije kćeri (nečitko) Čitla iz Sukošana održano 10.2.1707. U indeksu na kraju knjige Jakiša je zapisan kao Jacobi, a žena mu Matija kao Mattea Citlan. Varijante Matijinog prezimena su Citlan, Čitlan ili Čitlanović kako su zapisane u indeksu. Nisam uspio transliterirati ime Matijinog oca već samo pojedina slova pa sam došao do \"XXinXka\" gdje sam sa \"X\" označio neprepoznata slova. Na osnovu ovoga pogađam da se vjerojatno radi o riječi \"Vinka\" odnosno da je ime oca Vinko 1666 na 7 febrara budući učinena tri nav išćena u crikvi posrid mise na sutkošanu u tri svetčeni dni ineb udućise slišalo ni jedno crikvino zapri čene meJU blažon si nom vida jakića i m eJU anicon hćerI [x] [x] stoJAna mitrovića iJAa dom luka špar pa rokiJAn od sutkošana z družih jih u sveti m atrimonij pridsvido ci erolimom krušićem i pitrom klaričićem Transliteracija upisa 47. Velika slova JA i JU označavaju slova jat i ju. [x] označava prekrižen tekst. Krizma u Popovićima 1691.-1695. Ivan Mitrović u objavljuje popis krizmanika koje je pronašao u Arhivu Ninske Biskupije u K-II gdje se nalaze dokumenti iz razdoblja 1653. - 1702. Navedeni dokument datira u razdoblje 1691.-1695. U popisu se navodi da su 19. svibnja u Popovićima kršteni 2 dječaka imena Nikola i Goirgi i jedana djevojčica Margarita. A mežu krizmanim osobama nalaze se: Matija Mitrović Mattio Mitrouich kome je kum Ilija Milković Jure Mitrović Zorzi Mitrouich kome je kum Ilija Milković Desederato Mitrović Desederato Mitrouich kome je kum Ilija Milković Marija Mitrović Maria Mitrouich kojoj je kuma Stana Milković Luca Mitrović Luca Mitrouich kojoj je kuma Rosa Mikonić Angela (prezime nečitko) Angela kojoj je kuma Rosa Mikonić Katarina Mitrović Catarina Mitrouich kojoj je kuma Rosa Mikonić Angela Mitrović Angela Mitrouich kojoj je kuma Rosa Mikonić Matična knjiga Zmine 1679. - 1710. Ova matična knjiga sadržava više područja koja je obilazio jedan svećenik. Također je ona zajedno i matica rođenih, vjenčanih i umrlih. U matičnoj knjigi Zmine 1679. - 1710. se spominje jedan Mitrović: Mletački katastar Zadarskog okruga iz 1709. U Državnom arhivu u Zadru u fondu \"Mletački katastar, katastarske knjige\" pod signaturom HR-DAZD-5. Nalazi se katastar novostečevine Zadarskog okruga. Ovaj izvor je objavljen pod naslovom \"Zadarsko okružje na mletačkom katastru iz 1709. godine\" autora Marka Rimca i Gorana Mladineola u tri knjige, svaka za jedan kotar: donji, srednji i gornji. Treća knjiga sadržava i index svih imena u katastru. U popisnom dijelu katastra po mjestima su popisani glavari obitelji najčešće imenom i prezimenom rjeđe nadimkom , a ponekad i s imenom oca ili muža u slučaju udovica. Za svakog glavara je zapisano koliko zemlje posjeduje. Posjedi su razvrstani u oranice, vinograde i pašnjake te su zapisane površine posjeda u padovanskim kanapima. Nakon ratnog razdoblja koje je prethodilo izradi katastra uobičajeno je bilo da obitelj po članu dobije dva padovanska kanapa zemlje gdje su pojedinci zbog vojni zasluga dobivali i više. Nadalje uz zemlju su popisani i broj grla stoke te broj članova domaćinstva razvrstanim po kategorijama. Padovanski kamp = 3656 m2 Padovanski kamp = 4 Kvarta Kvarta = 914 m2 Kvarta = 210 Tavola Tavloa = 4,3524 m2 Mjerne jedinice u katastru Donja tablica sadržava imena Mitrovića koji se nalaze u katasru skupa s mjestom u kojem su zabilježeni. U donji popis sadržava i potomke Janka Mitrovića i Stojana Mitrovića Jankovića koji su označeni kao \"nasljednici kavaljera janka\", \"kavaljer janković\" i sl. U tablicu su uključeni i drugi označeni kao \"Janković\", \"Dimitrović\" i slično koji mogu ,a i ne moraju biti povezani s prezimenom Mitrović. U nastavku su popisane osobe s katastra: Bajo Mitrović je naveden kao zemljoposjednik u Medviđi i Kruševu. Naveden četvrti u katastarkom popisu mjesta Medviđe kao Baio Mitrouich da Bigliane i tamo posjeduje 1 komad zemlje vrste oranica veličine 1 kvart i 16 tavola. Brojčano stanje obitelji i stoke nije navedeno. Na popisu mjesta Kruševo zapisan je na šestom mjestu kao Baio Mitrouich da Bigliane con Casa. Ovdje posjeduje ukupno 28 komada zemlje veličine veće od 31 kamp. Brojčano stanje nije navedeno. Za genealoško istraživanje bilo bi korisno usporediti parcele zemljoposjednika iz 1709. s današnjim stanjem ili još bolje s austrijskim katastrom s početka 19-og stoljeća. U knjizi \"Zelengrad crtice iz prošlosti\" nalazi se slika pod brojem 28. gdje su na satelitskom snimku ucrtane kuće obitelji s katastra iz 1709. Iz toga je vidljivo da se kuća Baje Mitrovića iz Biljana nalazi na danas nenaseljenom području Zelengrada istočno od zaseoka Adam. Područje na kojem se nekada nalazila kuća Baje Mitrovića danas je u vlasništvu Republike Hrvatske i članova obitelji Tepša. Pozicija kuće Baje Mitrovića označena na karti Mate Mitrović iz Zelengrada Mattio Dimitrovich da Zelengrad u Biljanima Gornjim posjeduje 29;3;203 oranica, 0;1;198 vinograda i 0;2;150 livada. Brojčano stanje nije navedeno. Konstadin Mitrović Cogiadin Mitrouich u Islamu posjeduje 3 kampa zemlje. Brojčano stanje domaćinstva je navedeno. U domaćinstvu se nalaze 4 muške osobe, 4 ženske osobe, 2 djece i 1 starija osoba. Luka Mitrović Luca Mitrouich u Islamu posjeduje 26 kampa zemlje. Brojčano stanje domaćinstva je navedeno. U domaćinstvu se nalaze 1 muška, 1 ženska osoba i 1 starija osoba. Don Marko Mitrović D Marco Mitrouich u Islamu posjeduje 70 kampa zemlje. Brojčano stanje nije navedeno. Jure Mitrović pokojnog Ivana rečeni Bugarin Zorzi Mitrouich q. Zuanne zapisan je u katastru mjesta Škabrnja na 57. mjestu. Tamo posjeduje ukupno 15 kanapa zemlje. Brojčano stanje je navedeno. U domaćinstvu se nalazi 1 muška, 1 ženska osoba i 3 djece. U čijem domaćinstvu žive 3 dječaka i 1 žena. Posjeduje 3 konja, 4 vola, 3 krave, 5 teladi i 30 komada sitne stoke. Isti se spominje i na popisu Škabrnje iz 1717. godine. U objavljenom izdanju izvora navodi se i Michiel Mitrouich koji posjeduje zemlju u Sukošanu. Međutim pregledom slike originala izvora utvrđujem da se ipak ne radi o Mitrouich već Marouich. Tome u prilog ide činjenica da u glagoljskim maticama umrlih župe sv.Kasijana u Sukošanu za razdoblje 1608.-1759. nije upisan niti jedan Mitrović ,ali su upisani Maroević, Marojević i Marović. Također na popisu prezimena na temelju svih glagoljskih matica u razdoblju 1608. - 1826. ne nalazi se prezime Mitrović, ali se nalazi prezime Maro(je)vić koje je prvi put u navedenim maticama spomenuto 1651. godine. Na temelju navedenom zaključujem da se ne radi o osobi imena Michiel Mitrouich već o Michiel Marouich. U nastavku su popisane osobe i čestice povezane s obitelji Mitrović zvani Janković. Označujem površinu formatiranu kao kampi;kvarte;tavole. Kaur Janko u Smokoviću 10;3;34 livada. Brojčano stanje nije navedeno. Ellia Iancovich u Kolarini 19;0;10 oranica i 9;0;140 livada. Brojčano stanje nije navedeno. Kr Iancovich u Kašiću 10;3;2 oranica. Brojčano stanje nije navedeno. Ellia Giancovich q. Zavisa u Biljanima Gornjim 94;1;107 oranica, 9;1;148 vinograda, 22;2;199 livada. Domaćinstvo se sastoji od 3 muškarca sposobnih za oružje, 1 žene, 3 putte (?). Nadalje posjeduje 30 konja, 16 volova, 10 krava, 6 teladi i 300 ovaca. Ellia Iancovich u Kožulovcu i Lepurima 21;1;30 oranica. Brojčano stanje nije navedeno. Sardar Illia Mitrovich u Žegaru 56;3;33 oranica i 2;2;87 livada. Kr Giancovich u Bilišanima 10;2;50 oranica, 7;0;92 livada i 0;2;135 neobradive površine. Ellia Iancovich quandam Kaur Ianco u Kruševu 3 posjeda oranica 3;6;191 i 1 posjed livade 2;0;160. Popis stanovništva Škabrnje 1717. Slavko Ražov u donosi popis domaćinstva sela Škabrnja za 1717. na popisu se spominje: Jure Mitrović pokojnog Ivana rečeni Bugarin pod rednim brojem 6. Prema popisu u njegovom domaćinstvu žive 1 žena i 3 dječaka. Posjeduje 3 konja, 4 goveda, 3 teleta, 5 krava i 30 ovaca. Matične knjige Turnja 1721. Filipi piše citirajući Cvitanovićeve Pabirke da se prezime Mitrović prvi put spominje u matičnim knjigama Turnja u mjestu Sikovo 1721. godine. Potrebno je provjeriti navedene matice, a radi se o matici krštenih 1694-1839, vjenčanih 1694-1839, umrlih 1696-1839 i krizmanih 1698-1825. Fond generalnih providura 1684-1718 U Državnom arhivu u Zadru u fondu generalnih providura nalaze se ugovori o novačenju izdani vojnim poduzetnicima. U svoja dva rada i Nikola Markulin je popisao imena i zabilježio lokaciju vojnih ugovora unutar fonda. U periodu 1684-1699 zabilježena su 4 ugovora o novačenju pojedinaca s prezimenom Mitrović. Zaviša Mitrović ;1685. god ;pješačka satnija Oltomarini. Ugovor u kutiji 53 list 34-34v. Ilija Mitrović ;1691. god ;konjička satnija Natione Oltomarina, Crovata et Albanese. Ugovor u kutiji 57 list 176. Marko Mitrović iz Paštrovića ;1691. god ;pješačka satnija Oltomarini. Ugovor u kutiji 61 list 6-7v. Franjo Mitrović iz Paštrovića ;1691. god ;pješačka satnija Oltomarini. Ugovor u kutiji 61 list 8-9v i 20-20v. Franjo Mitrović ;1691. god ;pješačka satnija Oltomarini. Oznaka podugovora \"In condotta del tenente Francesco Renessi\" Ugovor u kutiji 61 list 22v. U periodu 1700-1718 zabilježena su 4 ugovora o novačenju pojedinaca s prezimenom Mitrović. Ilija Mitrović ;1701. god ;pješačka satnija Oltomarini. Ugovor u kutiji 64 list 528v. kapetan Stjepan Mitrović iz Paštrovića ;1704. god ;pješačka satnija Albanesi za pukovniju Bujović. Ugovor u kutiji 68 list 125v. kapetan rifformato Stjepan Mitrović ;1708. god ;pješačka satnija Albanesi et Oltomarini. Ugovor u kutiji 70 list 192v. Petar Mitrović ;1718. god ;pješačka satnija Oltomarini za pukovniju Ivković. Ugovor u kutiji 81 list 334. Zaviša Mitrović Janković je imao jednog sina Iliju. Zavišin brat Ilija Mitrović Janković je po kćeri Mariji imao unuka Petra koji je nosio majčino prezime Mitrović. Petar je 1716 bio imenovan kapetanom oltomarinske čete i u razdoblju 1726-1729 je služio kao Kninski Serdar. Popis vojnika iz Knina 1700ih U znanstvenom radu Lovorke Čoralić pod naslovom \"Vojnici iz Knina u mletačkim prekomorskim kopnenim postrojbama u 18. stoljeću\" obrađuje se građa iz fonda Inquisitori sopra l’amministrazione dei pubblici ruoli u Archivio di Stato di Venezia. U navedenom radu spominju se: Kapetan Stojan Mitrović u godini 1709. što znači da se ne radi o slavnom Stojanu Mitroviću Jankoviću koji je poginuo 1687. već je moguće da se radi o Stojanu Mitroviću sinu Ilije Mitrovića Jankovića, unuku Janka Mitrovića. Pukovnik Juraj Mitrović u godini 1796. Dodatno navodi se \"Gradivo o vojnome djelovanju Jurja Mitrovića u činu pukovnika pohranjeno je u: ASVe, Inquisitori ... pubblici ruoli, b. 663.\" Lovorka Čoralić u drugom znanstvenom radu \"Albanski vojnici u mletačkim prekojadranskim kopnenim postrojbama (18. stoljeće) \" obrađuje se fond Inquisitori sopra l’amministrazione dei pubblici ruoli u Archivio di Stato di Venezia te od vojnika s prezimenom Mitrović spominju se: Pukovnik Juraj Mitrović u b.492B (popisan vojnik komu je Juraj pukovnik u Mlecima u ožujku 1796.) i b. 663 (popisan vojnik komu je Juraj pukovnik u Mlecima 32.12.1796.) Pukovnik Juraj Mitrović dolazi iz Zadarskog zaleđa. Popis stanovništva okolice Zadra iz 1756. Gligor Stanojević u donosi popis stanovništva i zemlje za neka sela iz Zadarskog okruga. Naglašavam da se u popisu ne nalaze sela Bukovice već uglavnom Ravnih Kotara i dijela primorja. Popis sadržava ime glave domaćinstva, broj ljudi u domaćinstvu bez razlikovanja spola i dobi te količinu zemlje koju razlikuje na onu s pravom otkupa i na onu bez prava otkupa. Na popisu za mjesto Biljane Gornje Bigliane inferior: Lucija udovica pokojnog Serdara Mitrovića Lucia relicta quondam Sarcar Mitrovich i njezino domaćinstvo broji 4 člana. Posjeduje 8 kampi 1 kvartu i 74 tavole zemlje s pravom otkupa i 3 kampa zemlje bez prava otkupa odnoso ukupno 11 kampi 1 kvartu i 74 tavole zemlje. Za pretpostaviti je da je ova Lucija žena serdara Ilije Mitrovića koji je umrao 1731. koji je sin Zaviše Jankovića Mitrovića. Serdar Kirijak Dedić Sardar Chiaraco Dedich posjeduje ovdje 125 kampa 3 kvarta i 108 tavola zemlje bez prava otkupa. Ovdje se radi o sinu Teodora Dede i Jelene Mitrović koja je sestra pokojnog serdara Ilije Mitrovića. Popis krizmanih u Nadinu 1781. Grozdana Franov-Živković u obrađuje stanovništvo Nadina od kraja 17. st do kraja 19. st. i donosi transliteracije popisa krizmanih za područje Nadina koje su stvarali Ninski biskupi prilikom vizitacija. Popisi se čuvaju u fondu Kanonske vizitacije u Arhivu Zadarske Nadbiskupije. Na popisu krizmanih za svibanj 1781. godine nalazi se: Josip (sin Antona) Mitrović Josip (Anton) Mitrovich kojem je kum d.Jure Guardich Pismo Ilije Mitrovića iz 1781.-1787. U arhivu obitelji Lantana u kutiji 58. pod signaturom 1005 nalazi se pismo koje Ilija Mitrović Elia Mitrovich šalje Simonu Ponte Posedarskom. Vremenska oznaka je 1781. - 1787. Popis vojnika 1792. U znanstvenom radu Lovorke Čoralić \"Paštrovski pukovnik Nikola Medin – zapovjednik mletačkih prekomorskih pješačkih snaga koncem 18. stoljeća\" nalazi se prilog 2 koji je popis časnika, dočasnika i vojnika u osobnoj satniji pukovnika Nikole Medina (Archivio di Stato di Venezia – fondo 0715 – Inquisitori sopra l’amministrazione dei pubblici ruoli, b. 651. Fanti Oltramarini, Reggimento Medin Nicolò, Zadar, 25. ožujak 1792.) . U navedenom prilogu spominje se: Antun (sin Ivana) Mitrović iz Zelengrada upisan u navedeni dokument pod brojem 34. Bibliografija Čoralić, Lovorka; Albanski vojnici u mletačkim prekojadranskim kopnenim postrojbama (18. stoljeće) Link Čoralić, Lovorka; Vojnici iz Knina u mletačkim prekomorskim kopnenim postrojbama u 18. stoljeću // Vjesnik dalmatinskih arhiva : Izvori i prilozi za povijest Dalmacije, 3 (2022), 207-236 (domaća recenzija, članak, znanstveni) Link Čoralić, Lovorka; Paštrovski pukovnik Nikola Medin – zapovjednik mletačkih prekomorskih pješačkih snaga koncem 18. stoljeća , u: Radovi Zavoda za povijesne znanosti HAZU u Zadru, No. 62, 2020. Link Čoralić, Lovorka i drugi; Bubnjari, timpanisti, trubači i pifaristi: glazbena pratnja u mletačkim prekojadranskim kopnenim postrojbama u 18. stoljeću Link Rimac, Marko ; Mladineo, Goran Zadarsko okružje na mletačkom katastru iz 1709. godine. Prvi dio: Donji kotar. Zadar: Državni arhiv u Zadru, 2009 Rimac, Marko ; Mladineo, Goran Zadarsko okružje na mletačkom katastru iz 1709. godine. Drugi dio: Srednji kotar. Zadar: Državni arhiv u Zadru, 2011 Rimac, Marko Zadarsko okružje na mletačkom katastru iz 1709. godine. Treći dio: Gornji kotar. Zadar: Državni arhiv u Zadru, 2012 Mitrović, Ivan Povijest Hrvata Krmpota, Medviđe i Zelengrada / [tekst i fotografije] Ivan Mitrović. - Rijeka : I. Mitrović, 2011. (Rijeka : Grafo Žagar). - 655 str : ilustr. ; 30 cm ISBN 978-953-56586-0-3 Jurjević, Marina ; Vrkić, Šime Zelengrad crtice iz prošlosti. Obrovac: Pučko otvoreno učilište Obrovac, 2020 ISBN 978-953-57551-2-8 Kero, Pavao ; Faričić, Josip (ur.). Glagoljske matice umrlih Župe sv. Kasijana u Sukošanu 1608. - 1759. // Dvije sukošanske matične knjige umrlih 1608. do 1759. Zadar: Sveučilište u Zadru ; Stalna izložba crkvene umjetnosti u Zadru, 2018 ISBN 978-953-331-184-5 Filipi, Amos Rube Biogradsko-Vransko primorje u doba mletačko-turskih ratova, u: Novak, Grga; Maštrović, Vjerkoslav (ur.) Povijest Vrane Zadar: JAZU, 1971: str. 503. - 596. \"Kačić\" zbornik franjevačke provincije presvetoga otkupitelja sv. 44 - 45 Split: 2012 - 2013 Link Kačić Miošić, Andrija Govorenje od stare i plemenite kuće Kačića, u: Razgovori ugodnih naroda slovinskog Link Kovačić, Joško Obitelj i arhiv Boglić-Božić u Hvaru Link Markulin, Nikola Vojno poduzetništvo u Mletačkoj Dalmaciji i Boki od 1700. do 1718. godine Link Markulin, Nikola Vojno poduzetništvo u Mletačkoj Dalmaciji i Boki za vrijeme Morejskog rata (1684. - 1699.) Link Desnica, Boško; Istorija kotarskih uskoka I. 1646-1684; Beograd: SAN, 1951. Desnica, Boško; Istorija kotarskih uskoka II. 1684-1749; Beograd: SAN, 1951. Ražov, Slavko i Milković, Ante; Škabrnja gaj selo župa oćina, svezak I. 2023 Jelić. Roman; Stanovništvo kopnenog dijela zadarskog područja 1608. i 1695. Dundović, Zdenko; Popis stanovništva kopnenog dijela zadarskog okružja iz 1610. godine Link Stanojević, Gligor; Popis stanovništva i zemlje u okolici Zadra iz 1756. godine, u: Mešovita građa, urednik Slavenko Terzić, Beograd: Istorijski institut, 1988; nakladnik Prosvjeta Novak, Grga; Mletačka uputstva i izvještaji (Commissiones et relationes Venetae), Sv. 6 : Od 1588. do 1620. godine; Zagreb: JAZU, 1970 Link Franov-Živković, Grozdana; Povijesna demografija Nadina na temelju matičnih knjiga i ostalih evidencija Ninske biskupije od 17. do sredine 19. stoljeća // Polački kraj u prošlosti i sadašnjosti. Zadar: Ogranak Matice hrvatske u Zadru ; Ilirija, 2020. str. 475-523 Dubravka Kolić; Invertar fonda obitelji Lantana; Državni arhiv u Zadru, 2007 Link Nataša Bajić-Žarko; Najstarija sačuvana matična kniga dijela dalmatinske zagore 1679.-1710. i njezini antroponimi. Link © 2025 Lovre MitrovićOriginal,Prijevod,Mjesto\nBaio Mitreuich da Bigliane,Bajo Mitrović iz Biljana,Medviđa\nBaio Mitrouich da Bigliane con Casa,Bajo Mitrović iz Biljana s kućom,Kruševo\nCogiadin Mitrouich,Kojadin Mitrović,Islam Grčki\nD Marco Mitrouich,Don Marko Mitrović,Islam Grčki\nLuca Mitrouich,Luka Mitrović,Islam Grčki\nMichiel Mitrouich [ili Marouich] q. Marco,Mijo Mitrović [ili Marović] p. Marka,Sukošan I Galovac\nSardar Ilia Mitrouich,Serdar Ilija Mitrović,Žegar\nVoin Dimitrouich,Vojin Mitrović,Benkovac\nZorzi Mitrouich q. Zuane detto Bugaria,Jure Mitrović rečeni Bugarija p. Ivana,Škabrnja\nEllia Giancouich q. Zauisa,Ilija Janković p. Zaviše,Gornje Biljane\nEllia Iancouich,Serdar Ilija Janković p. Zaviše,Kolarina\nEllia Iancouich,Ilija Janković,Kožulovac I Lepuri\nEllia Iancouich q. Kaur Ianco,Ilija Janković p. kavaljera Janka,Kruševo\nEredi del K Gianchouich,Nasljednici kavaljera Janković,Veljane\nEredi del q. Kaur Giancho,Nasljednici kavaljera Janka,Zemunik\nKr Giancouich,Kavaljer Janković,Bilišane\nKr Iancouich,Kavaljer Janković,Kašić\nKaur Ianco,Kavaljer Janko,Smoković\nMichiel Giancouich da Bigliani Supe,Mihajlo Janković iz Gornjih Biljana,Donje Biljane\nNicolo Giancouich,Nikola Janković,Korlat\nNicolo Giancouich da Biglni Sup,Nikola Janković iz Gornjih Biljana,Nadin\nNicolo Giancouich da Bigliane,Nikola Janković iz Biljana,Islam Grčki\nNicolo Giancouich da Bigliani,Nikola Janković iz Biljana,Kula Atlagić\nNicolo Giancouich da Bigliani Supe,Nikola Janković iz Gornjih Biljana,Donje Biljane\nMaria Relta del q Zauich Iansich,Marija udovica Zaviše Janšića,Ervenik\nKaur Ianco,Kavaljer Janko,Smoković\nEllia Iancouich,Serdar Ilija Janković p. Zaviše,Kolarina\nEllia Iancouich,Ilija Janković,Kožulovac I Lepuri\nKr Iancouich,Kavljer Janković,Kašić\nEllia Giancouich q. Kaur Ianco,Ilija Janković p. kavaljera Janka,Kruševo\nMaria Relta del q Zauich Iansich,Marija udovica Zaviše Janšića,Ervenik\nMattio Dimitrouich da Zelengrad,Mate Mitrović iz Zelengrada,Gornje Biljane\n", "title": "Mitrovići u povijesnim izvorima"}, {"url": "/genealogy/nadinski-kacici", "content": "Nadinski Kačići Autor: Lovre Mitrović Početna O meni Nadinski Kačići Zadnji put uređivano: 14/02/2025 Index Rodoslovlje U zagradama su godine spominjanja u povijesnim izvorima. Rodoslovlja su prenesena iz znanstvenih radova Ivana Majnarića. @1. Otra, (1182) A1. Dragoslav, (1238-1240) A2. Petar, (1238-1240) B1. Mihovil C1. Lapac (Klapac) D1. Perko E1. Vojin, (1339-1361) E2. Budislav/Butko, (1339-1394) F1. Martinuš Kučić, (1393-1396) G1. Matej, (1466) G2. Valentin, (1403) F2. Karol Kučić, (1396-1416) ~ Margarita F3. Ivan Kučić, (1414-1467) ~ Margarita (1432) E3. Mladošić, (1399) E4. Vladoj/Ladislav, (1339-1358) C2. Radin D2. Petar, (1386) ~ Stoja D3. Vlatko, (1361) E5. Juraj, (1390-1411) D4. Klapac, (1386-1399) E6. Milgost, (1411) E7. Mihail/Mihovil, (1389-1411) F4. Šimun, (1459) G3. Šimun, (1527) E8. Grgur, (1395-1426) F5. Franko, (1461) C3. Galac D5. Utišen E9. Ruža, ~ Ivaniš Grgurov D6. Petar, (1389) ~ Dmina Polečić (1393-1394) C4. Ivan, (p. 1364) D7. MIhovil, (1384-1389) Bibliografija Ivan Majnarić; Plemićka obitelj Radinića, ogranak nadinskih Kačića https://hrcak.srce.hr/clanak/11268 Ivan Majnarić; Plemićka obitelj Kučića - Prilog poznavanju roda Nadinskih Kačića krajem XIV. i tijekom prve polovice XV. stoljeća https://hrcak.srce.hr/clanak/11225 © 2025 Lovre Mitrović", "title": "Nadinski Kačići"}, {"url": "/genealogy/biljeske-povijest-bukovice-i-ravnih-kotara", "content": "Godina;Mjesto;Stranica\n1678;Vrsi;392\n1697;Nepoznato;420\n1703;Vrsi;444\n1703;Poljica;447\n1703;Islam;449\n;Dračevac i Visočani;473\n;Islam;476\n;Nadin;476\n;Poličnik;477\n;Rupalj;481\n;Posedarje;479\n;Vir;483Bilješke o povijesti Bukovice i Ravnih kotara Autor: Lovre Mitrović Početna O meni Bilješke o povijesti Bukovice i Ravnih Kotara Zadnji put uređivano: 14/02/2025 Index Kronologija 1518. Spominje se Petar Milovanić kao katunar Zelengrada. str. 200 1520. Petar Milovanić iselio na mletački teritorij. 1528. cca Vlasi Krmpoćani iz Hercegovine dolaze i naseljavaju šire područje Gračaca. 1528. - 1530. Vlasi Istrije naseljavaju područje Bukovice. Knez Petar sin Milovana je zapisan kao starješina džemata u nahiji Bukovica u selu Medviđa. U selu je zapisan i knez Tomaš sin Milovana. 1537. Osnovan Kliški sandžak. 1540. U defteru Kliškog sandžaka zabilježeni su Vlasi Istrije u nahijama Ostrovica, Zečeva, Bukovica, Kličevac, Zrmanja, Plavna i Karin u 43 i 433 domaćinstva. Vlasi iz Muškovca kod Obrovca prebjegli u Prilišće. Ti vlasi se spominju i u \"četiri glagoljske listine iz Like\" str. 210 1550. Defter KLiškog sandžaka spominje mezru Prenčac na mjestu zvanom Kovač koje pripada tvrđavi Zelengrad. Navedena mezra se nalazi u čiftluku vojvode Dragoja i njegovog sina Dragiše. 1554. Spominje se Mate sin pokojnog Pere Milovanića iz obrovačkog Kruševa. 1580. Osnovan Lički/Krčki sandžak. 1582. Senjski uskoci palili po Bukovici kako bi onemogućili ponovno naseljavanje. 1585. Pojavljuje se Krmpotsko selo. str. 214 1605. Događa se prva seoba Krmpoćana u Lič. U seobi sudjeluju rodovi: Balinović (Balen), Barulović, Božić, Budisalić, Butorčić (Butorac), Cvitić, Draganović, Hromić, Kovač, Krivalica, Krmpotić, Krnjac, Malovridnjak, Matijević, Marković, Mihovilović, Mikulić, Miletić, Oproković, Pećanić, Petrović, Skorupović (Skorup), Šimunović, Vukoslavić. 1616. Krmpoćani se sele na mletački teritorij. str. 245 Venier je preumo brigu od svog predhodnika Civrana, da neke turske podanike (Carapotance) preseli na mletački teritorij na Kvarneru, s time da oni kao borbeni ljudi posluže u borbama sa Uskocima. I on je uspio preseliti 64 porodice s ukupno 640 osoba, od kojih 170 sposobnih sa borbu druge poslove. Pored toga prevesao je i 600 komada stoke debelog zuba i 6000 sitnaga, i to na Krk, jer mu nije uspjelo preseliti ih u Istru, kako je to vlada željela. On će ih medutim nastojati potpuno pridobiti sa Veneciju a protiv Uskoka. Spominje se vođa Morlaka Miloš Županović. str. 245 Aga nadinski je Jusuf-aga koji je u službi zadarskog rektora i generalnog providura kavalerije. Venier stnatra da se dobro pouzdavati u njega. Mora se nešto poduzeti i u vezi s djelovanjem Miloša županoviđa, koji je Morlak, turski podanik, a stanuje u selu Corica. On uživa veliki ugled na granici, čak i kod Turaka. Njegova je kuća stalno sklonište pljačkaša. Spominju se Krmpoćani naseljeni u Ninu i Poljicima. str. 269 Zadarski teritorij nije u stanju da prebrani svojim prirodom stabovništvo više od tri mjeseca. Nedostaje obradivača zemljišta. Što se stanovništva tiče, dalo bi se nešto učiniti, kako je on pokušao sa Krmpoćanima, od kojih je prijavio vladi 11 obitelji, oko 100 osoba, i naselio ih po poljičkom i ninskom teritoriju. Ah s njima treba vrlo pailjivo postupati, jer inače bježe. 1623. Bukovica se spominje kao samostalna župa koja uključuje sela Krmpote, Popović, Ervenik, Parčić i Zuzule. Župom upravljaju franjevci s Visovca. Župa broji 1180 duša, a same Krmpote 400. 1627. Druga seoba Krmpoćana u Lič. Prema Pavličeviću u njoj su sudjelovali rodovi: Blažević, Deranja, Filipović, Jovanović, Krpan, Pavelić, Pavličević, Peričić, Prpić, Radošević, Starčević, Šojat, Tomić, Tomičić, Tomljanović i Vukelić. 1647. Harambaša Njegovan s 40 do 50 obitelji preskače iz Krmpota na mletački teritorij naseljavajući Vinjerac i Starigrad, a neki i Pag (ti kasnije odlaze u Habsburško pondaištvo). 1683. Mlečani osvojili Obrovac 28.12.1683. 1691. Harambaša Medo Milković naseljava Krmpote i Parčić sa po 15 kuća svako. 1696. Ninski biskup pohodio crkvu u Medviđi 22.10.1696. za koju navodi da je uništena. 1694. Krizmani Mitrovići u Popovićima. 1697. Krizmani Mitrovići u Popovićima. 1697. Župa Bukovica ponovno postaje samostalna odvajanjem od župe Perušić. 1710. Krizman jedan Mitrović u Popovićima. 1734. Franjevci iz Karina preuzimaju župu Bukovica od Visovačkih franjevaca. Manje poznati popisi stanovništva U Ninskim spisima koje je obradila Grozdana Franov Živković nalazi se nekolicima raznih popisa uključujući popise prikpljanja desetine, popise krizmanih, popise ispovijedanih i popise domaćinstva. U nastavku navodim mjesta i vrijeme kada je napravljen popis. Ako vrijeme nije navedeno radi se o kasnom 17. st. ili ranom 18. st. Bibliografija Buzov, Snježana; Vlasi Istrije na području sjeverne Dalmacije u popisnim defterima 16. stoljeća Opširni defter Kliškog sandžaka iz 1550. Šarić, Marko; Bunjevci u ranom novom vijeku Šarić, Marko; Osmanski Vlasi Istre na izvornoj Tromeđi: nestabilna podaništva i ambivalentne lojalnosti na imperijalnom višegraničju u Hrvatskoj 16. stoljeća Novak, Grga; Mletačka uputstva i izvještaji (Commissiones et relationes Venetae), Sv. 6 : Od 1588. do 1620. godine; Zagreb: JAZU, 1970 Link Desnica, Boško; Istorija kotarskih uskoka I. 1646-1684; Beograd: SAN, 1951. Desnica, Boško; Istorija kotarskih uskoka II. 1684-1749; Beograd: SAN, 1951. © 2025 Lovre Mitrović", "title": "Bilješke o povijesti Bukovice i Ravnih kotara"}]